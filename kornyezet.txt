Hogyan lesz a PET palackból polárpulcsi?
Ma már a magyarok többsége is követendõ szokásnak tartja a háztartásokban, irodákban keletkezõ hulladék válogatva gyûjtését, bár a Magyarországon jelenleg mûködõ több mint 5000 gyûjtõsziget a legfrissebb felmérés szerint még mindig kevés ahhoz, hogy mindenkinek „elég közel” legyen. Pedig egy kis kitérõvel rengeteget tehetünk az egyre rosszabb állapotban lévõ környezetünkért.
Kevesebb szemét, kevesebb energia, egészségesebb környezet
A szétválogatva gyûjtött hulladék újrahasznosítása során azokat az anyagokat, amelyeket egyébként eldobnánk, szennyezve ezzel a környezetet, nyersanyagként használjuk fel. Az újrahasznosítás, elõkelõbb nevén a recycling, energia- és nyersanyagkímélõ eljárás: egyrészt csökken a valóban szemét, azaz semmi másra nem használható hulladék mennyisége, másrészt a környezet terhelése is, mivel az újrahasznosítható anyagok révén kevesebb természetes nyersanyagra van szükségünk. 
Tudtad, hogy
naponta 70 dkg szilárd háztartási hulladékot termelünk fejenként (évi 250 kg/fõ)?
ennek 50%-a szelektíven gyûjthetõ és újrahasznosítható?
és egyötöde biológiailag lebontható?
egy tonna újrapapírral 12 fát menthetünk meg a kivágástól?
a válogatva gyûjtött üvegek közel 100%-ban újrahasznosíthatók és ezáltal 10-20%-os energia megtakarítás is elérhetõ?
szelektíven gyûjtött mûanyagból történõ (mûanyag)gyártáshoz heted annyi energiára van szükség?
27 db másfél literes PET palack szükséges 1 polár pulóver elõállításához?
Dániában, Svédországban a hulladék 80-90%-át így dolgozzák fel?
Mi lesz a szelektíven gyûjtött hulladékból?
Sajnos még mindig sokan gondolják azt, hogy a konténereket elszállítás után összeöntik. Ez természetesen nem így történik. A válogatva gyûjtött anyagokból további válogatás és tisztítás után többnyire ugyanaz lesz, ami volt. Az újragyártott üvegbõl újra üvegpalackok és befõttesüvegek készülnek, a papírból karton, papírtörlõ, vécépapír, gipszkarton, és az italos kartondobozokból újra kartondoboz, netán bútorlap. Az aprított üveget felhasználják üveggyapot készítésére vagy készülõ új utakban. A legsokoldalúbban a mûanyagok használhatók fel. Nemcsak PET palack formájában találkozhatunk újra a bedobált hulladékkal, hanem például DVD-tok, mûanyag háztartási eszköz vagy polár pulóver képében.
